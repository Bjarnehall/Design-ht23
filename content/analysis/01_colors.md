---
Title: Colors
Description: Color report
Template: analysis
---
Färgvalsrapport
=======================

Denna rapport kommer behandla färgval utifrån olika hemsidor med hjälp av verktyg för att ta fram färgkoder och analysera färgval med anknytning till färgteori.

Urval
-----------------------

Mitt urval består av tre hemsidor vilka representerar olika företag. De tre företagen skiljer i storlek, bransch och vilken/vilka grupper de vänder sig till.

Worksystem är ett mindre företag som sysslar med tillverkning och försäljning av verkstadsutrustning för arbetsfordon. Deras hemsida vänder sig till en relativt smal grupp av människor, nämligen hantverkare.
https://www.worksystem.se/

Scandic är ett större företag som vänder sig till en bredare publik där de flesta är potentiella kunder som kan komma att bo på deras hotel vilket gör det intressant att undersöka hur val av färg kan tänkas påverka användarna. 
https://www.scandichotels.se/

Blizzard är ett stort företag som utvecklar spel och har en kundkrets runt hela världen till skillnad från de tidigare företag vilka i huvudsak vänder sig till konsumenter i Norden. Deras kundkrets är stor men den är fortfarande begränsad eftersom att den vänder sig till personer som spelar tv/dataspel.
https://www.blizzard.com/en-us/

Metod
-----------------------


För att utföra min rapport har jag använt mig av ett tillägg som heter 'amazing color picker' som ger mig möjlighet att via browsern få fram de färger som använts på hemsidorna. Jag har sedan använt mig av adobe color-wheel för att identifiera eventuella mönster i färgpaletterna. Sedan har jag hämtat information om olika färger och paletter från boken "The principles of beutiful webdesign".

Resultat
-----------------------


Worksystem använder sig av en orange färg främst vad det gäller detaljer och i företagsloggan. Den orangea färgen återkommer i deras produkter och navigeringslänkar. Utöver den orangea färgen finns en grön färg som jag med hjälp av adobe color-wheel kan se nästan ligger på en triad ifrån den orangea färgen. Denna färg används i ett call to action sammanhang där länken ”se sortimentet” leder användaren direkt till deras utbud. Utöver dessa färger används två nyanser av grått varav den mörkare används som bakrund och den ljusare som en sekundär bakrundsfärg för olika element på hemsidan. Header och footer är färgade i en helsvart kulör och det är även denna färg som primärt används till text. Typsnitt som används är ett sans-serif där man valt att använda en kraftigt bold text till rubriker i kontrast till den övriga texten som är påfallande tunn.

<div class="img-analys">
    <img src="%assets_url%/img/worksystem.png" alt="Bild på worksystems hemsida">
</div>

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ff6e00">
<td style="height: 50px; width: 50px; background-color: #86C232">
<td style="height: 50px; width: 50px; background-color: #646464">
<td style="height: 50px; width: 50px; background-color: #e2e2e2">
<td style="height: 50px; width: 50px; background-color: #000000">
</tr>
</table>



Scandic har en röd färg på deras logga som återkommer i ett call to action sammanhang där de har en länk till "se rum och priser". Utöver detta förekommer inte den röda färgen på hemsidan. På deras landningssida möts man av en blå färg vilken används som bakrundsfärg till ett bokningsformulär vilken har placerats som en header. Denna färg ligger på en triad ifrån den röda färgen.
Utöver dessa finns det en vit färg vilken används till hemsidans bakgrund. Det är inte en helvit färg men den upplevs så. Vidare finns det även en ljusgråfärg vilken används till border på hemsidan för att markera innehåll. I footer och den huvudaskliga texten på hemsidan används en helsvart färg. Till text används både vit och svart färg frekvent. Det typsnitt som används är en typ av sans-serif.
<div class="img-analys">
        <img src="%assets_url%/img/scandic.png" alt="Bild på scandics hemsida">
</div>
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #CD0921">
<td style="height: 50px; width: 50px; background-color: #00838e">
<td style="height: 50px; width: 50px; background-color: #fefefe">
<td style="height: 50px; width: 50px; background-color: #f3f2f1">
<td style="height: 50px; width: 50px; background-color: #000000">
</tr>
</table>


Blizzard anväder sig av en monokromatisk färgpalett i blå färger. Den ljusare blå färgen används till logotyp och återkommer även i olika call to action sammanhang på hemsidan. För hemsidans text används primärt en vit färg. En färg som upplevs som svart används även på sidan i till exempel footer men är egentligen en mörkblå färg där verktyg för att ta fram färgkod användes. I sin tur kunde färgen identifieras med hjälp av adobe color-wheel. Typsnitt som används på sidan är ett sans-serif i modern stil. I övrigt används mycket bilder på hemsidan.

<div class="img-analys">
        <img src="%assets_url%/img/blizzard.png" alt="Bild på blizzards hemsida">
</div>

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #243046">
<td style="height: 50px; width: 50px; background-color: #28466F">
<td style="height: 50px; width: 50px; background-color: #00aeff">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #060c11">
</tr>
</table>



Analys
-----------------------
(Diskutera och analysera de resultaten du fann.)
Här ska jag resonera kring mina resultat.

Med bakgrund till att jag har valt att göra min analys utifrån tre hemsidor vilka representerar helt olika företag är det intressant att man ändå kan se vissa likheter. Den mest påfallande likheten är valet av typsnitt. De använder alla ett sans-serif typsnitt och även om det skiljer sig åt är finns det tydliga likheter. På både blizzards och scandics hemsida kan vi se att samma färg som används i logotyp används till call to action där worksystem sticker ut där de valt en färg som har en stark kontrast till sin logotyp för detta ändamål. Vi kan även se att Worksystem och Scandic har en ljus bakgrund på sina hemsidor vilket inte Blizzard har. Gemensamt för alla hemsidor är att innehållet på hemsidorna har fått ta stor plats och är en del av designen. En annan gemensam faktor för alla tre hemsidorna är att alla har en mörk footer.

Jag ska vidare i min analys behandla var sida för sig.

Worksystems hemsida har en upplevt maskulin känsla vilket troligen reflekterar att de vänder sig till en målgrupp som till majoritet består av män. Den orangea färgen som lägger ton för hemsidan bidrar till en stark visuell upplevelse, vilket ger en känsla av entusiasm och begär. Det är heller ingen tvekan om att den orangea färgen är den de vill förknippa med sitt varumärke. I "The principles of beautiful web design" framgår att färgen orange är en färg vilken sticker ut och lätt syns och därmed ofta används till flytvästar, trafikkoner och arbetskläder där synlighet är av stor vikt. Vi kan även läsa att orange är en stimulerande färg som skapar aptit till exempel. Vi kan tänka oss att den orangea färgen skapar en känsla av räddning i en annars stökig arbetsbil. Sammanfattningsvis har sidan starka kontrasster och ger in maximal upplevelse som påtagligt uppmuntrar till att konsumenten ska agera snabbt.

Scandics hemsida ger en lugn känsla som upplevs neutral, troligen för att den vänder sig till alla typer av människor. Sidan är avskalad där det första du möts av är deras bokningsformulär vilket kompletteras med trevliga bilder som visar hur härligt det är att bo på just deras hotell. Den röda färgen som återfinns i logga och call to action sammanhang kompletteras snyggt med den blå och skapar kontrast. I övrigt används inte mycket färg på hemsidan utan här är det iögonfallande bilder vilka i huduvsak representerar designen på hemsidan. I boken "The principles of beautiful web design" lär vi oss att den röda färgen är stimulerande, vilket känns som ett bra val när vi vill att konsumenten ska agera. Färgen blå beskrivs i boken som en färg vilken symboliserar lugn, intelligens och hopp, vilket känns som ett bra val för hemsidans syfte, nämligen att hyra ut hotellrum vilket oftast är ett planerat beslut som sällan är något som görs på impuls.

Blizzards hemsida ger en inbjudande känsla där man kanske snarare är ute efter att sälja en livstil än en prudukt. Även om det är produkter som säljs är det återkommande kunder man satsar på vilket den blåa färgen används bra. Den blåa färgen ger ett lugn samtidigt som den ger oss en känsla av att utforska sidan och framförallt stanna kvar på den. Det finns ett djup som skapas av gradienta tekniker. Valet att använda den ljusblå färgen vilken återkommer i deras logga i call to action sammanhang, skapar kontrast till den annars ganska mörka hemsidan. Stort fokus ligger på innehåll på sidan där tilltalande bilder används för att presentera deras produkter. Den monkromatiska färgpaletten gör sig snyggt och bidrar till att ge oss en känsla av ett eget universum. Överlag känns sidan ungdomlig vilket passar den målgrupp de vill vända sig till.

Sammanfattningsvis skiljer dessa tre sidor sig ganska mycket åt medan de ändå har några gemensamma faktorer vilket talar för en trend inom webdesign mer än att de tänkt på samma sätt. Stor fokus på bilder återkommer i alla hemsidor och val av typsnitt skiljer sig inte särkilt mycket åt. Navigering mellan de olika undersidorna är ganska likt och det krävs inte mycket av en användare för att förstå hur man hittar på hemsidorna eller att snabbt ta ett beslut. Det som skiljer sidorna åt mest är arbetet med färgval där de olika färgvalen skapar tre helt åtskilda upplevelser i tre annars relativt lika designer. 

Referenser
-----------------------

Beaird, J et al. (2020). *The principles of beautiful web design.* SltPoint.

Övrigt
-----------------------
Jonas Bjarnehall.


